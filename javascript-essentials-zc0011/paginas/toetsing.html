<html>
<head>
    <meta http-equiv="Content-Type" content="text/html; charset=utf-8"/>
    <title>Toetsing</title>
    <meta name="identifier" content="i8c808c010f5285b85c0d59edc2074a3e"/>
    <meta name="editing_roles" content="teachers"/>
    <meta name="workflow_state" content="active"/>
</head>
<body>
<p>
    De evaluatie voor dit opleidingsonderdeel verloopt door middel van een permanente evaluatieopdracht (25%)
    en een praktijkexamen (75%). Het praktijkexamen is <strong>open-boek</strong> en <strong>open-internet</strong>.
    Enkel communicatie met derden en het gebruikt van (generatieve) AI is <strong>verboden</strong>.
</p>

<p>
    In augustus kan je de permanente evaluatieopdracht niet opnieuw maken en tellen de punten enkel mee als dit in jouw
    voordeel is. Het praktijkexamen wordt in augustus natuurlijk wel opnieuw afgenomen.
</p>

<p>
    We raden het volgende aan om je goed voor te bereiden op het praktijkexamen.</p>

<ul>
    <li>Bestudeer de PowerPoints en de bijhorende voorbeelden <strong>aandachtig</strong>. Zorg dat je deze volledig
        begrijpt en ga eventueel op zoek naar meer informatie op het internet.
    </li>
    <li>Programmeren kan je enkel leren door <strong>te oefenen</strong>
        <ul>
            <li>Wanneer je met <strong>errors</strong> te maken krijgt, lees de foutmeldingen dan aandachtig (in de
                developer tools). Klik deze eventueel aal om de exacte regel uit het script te weten te komen die de
                foutmelding gegenereerd heeft.
            </li>
            <li><strong>Zoek, probeer en test</strong> tot je de <strong>error</strong> hebt <strong>weggewerkt</strong>
                en het script <strong>werkt</strong>.
            </li>
        </ul>
    </li>
    <li>Maak zo veel mogelijk oefeningen en verzin best zelf een interessante opgave in de plaats van de aangeboden
        oefeningen opnieuw en opnieuw te maken.
    </li>
    <li>Zorg dat je de cursusinhoud kent, een open-boek examen betekent niet dat je alles kan gaan opzoeken, je moet het
        materiaal nog steeds beheersen en je kan eventueel kleine dingen gaan opzoeken. Vertrouw er niet op dat alles
        opgezocht kan worden want dan zit je gegarandeerd in <strong>tijdsnood</strong>.
    </li>
</ul>

</body>
</html>